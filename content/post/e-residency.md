+++
author = "عرفان"
title = "چطور به عنوان یه ایرانی با ۳۰۰ یورو تو اروپا شرکت ثبت کنیم؟"
date = "2020-07-30"
description = "نحوه ثبت شرکت در استونیا"
tags = [
    "اروپا",
    "ثبت شرکت",
    "استونیا",
    "استونی",
]
weight = 10
+++

اگر شما برنامه نویس هستید و تو ایران (یا هرجای دیگه دنیا) زندگی میکنید ممکنه دنبال شغل ریموت از بقیه دنیا یا حتی ایده‌ای جهانی دارید ولی از ایران امکان ثبت شرکت و گرفتن درگاه پرداخت بین‌المللی نداشته باشید، اگر بخواید از ایران ریموت با خارجی‌ها کار کنید نیاز به کدمالیاتی و حساب بانکی دارید، مشکل اول اینه بخاطر تحریم‌ها [کدمالیاتی](https://tamturkey.com/%D8%B1%D9%88%D8%B4-%D8%AF%D8%B1%DB%8C%D8%A7%D9%81%D8%AA-%D8%B4%D9%85%D8%A7%D8%B1%D9%87-%D9%85%D8%A7%D9%84%DB%8C%D8%A7%D8%AA%DB%8C-vergi-numarasi/) ایران رو قبول نمی‌کنند، یعنی (حداقل امروز) قوانین تحریم اجازه نمیده شرکت‌های خارجی با اشخاص توی ایران کار کنند، حتی اگر حساب بانکی داشته باشید. مشکل کدمالیاتی رو با داشتن پاسپورت و یک سفر به ترکیه میتونید حل کنید، مشکل حساب بانکی هم به همینصورت، حالا که کد مالیاتی دارید میتونید حساب بانکی (زراعت بانک ترکیه) باز کنید، فقط کافیه به چند شعبه مراجعه کنید تا یکیشون رو که برای ایرانیا باز میکنه رو پیدا کنید (یه سری آدم روی اینترنت هستند که توی ترکیه زندگی میکنند و با دریافت مبلغی پول باهم میرید توی شعبه و براتون ترکی حرف میزنه و سریع حساب باز میکنه، خودمم همینجوری باز کردم، کافیه فقط گوگل کنید) و به این صورت میتونید مستر/ویزا کارت داشته باشید و با خارجیا کار کنید (نکته دوم اینکه بعد باز کردن حساب بهتره اکانت ترنسفروایز هم باز کنید، براتون تو کل دنیا حساب بانکی باز میکنه و... با پاسپورت ایرانی ولی قبلش به حساب زراعت نیاز دارید)

این فقط برای کسایی بود که دنبال شغل ریموت به صورت قانونی بودن، غیر از این باشه کارفرما داره قانون شکنی میکنه برای همین اکثرا حقوق کمتر میدن و فرایندش حداقل برای من اذیت کننده بوده.

و اما برسیم سر اصل مطلب، شما میتونید با حدود ۱۰۰ یورو هزینه کارت شهروند الکترونیکی استونیارو بگیرید و با کمک اون کارت یک شرکت ثبت کنید و برای شرکتتون حساب بانکی باز کنید، اما فرایندش چطوره:

باید به سایتشون از این آدرس https://e-resident.gov.ee وارد بشید، فرم رو پر کنید، یک صفحه از انگیزتون بنویسید (سمپل روی اینترنت پیدا میشه اگر خیلی چلنج بود براتون) هزینه حدود ۱۰۰ یورویی رو پرداخت کنید (هرکسی با هرکارتی میتونه پرداخت کنه، احتمالا سایتهای پرداخت آنلاین هم بتونند) و تمام، بعد گذشت حدود ۳ ماه بهتون جواب میده که شمارو بکگراند چک کردن، سوسابقه نداشتید و... پس کارت براتون صادر شده و تا ۶ ماه وقت دارید به سفارتی که انتخاب کرده بودید مراجعه کنید و کارتتون رو تحویل بگیرید، چون داخل ایران سفارت ندارن من سفارت آنکارارو انتخاب کرده بودم، سفارت خیلی خلوتی بود، پاسپورتم رو گرفتند، یه بسته حاوی کارت و کارتخوان بهم تحویل دادن، یک برگه دادن امضا کردم که تحویل گرفتمش و بعدش بهم خوشآمد گفتند که شهروندی الکترونیکی اون کشور شدم.

![e-residency](/images/e-residency.webp)

کارت و کارتخوان رو تحویل میگیرید، با USB وصل میکنید به سیستم، اپلیکیشن‌هارو نصب میکنید، کارت رو فعال می‌کنید و تمام. 

(قرار بوده کارت ملی ماهم چیزی شبیه به همین باشه ولی خب)

این کارت چیزی بیشتر از یک پرایوت کی نیست، میشه اسناد رو رمز کرد (همون امضا الکترونیک) و قرارداد ثبت کرد، پس شما بدون نیاز به سفر به اروپا میتونید تمام کارهای قانونی شرکت رو انجام بدید.

حالا برای ثبت شرکت دوباره باید به همون سایتی که ثبت نام کرده بودید رجوع کنید، صفحه‌ای برای ثبت کمپانی داره (مواردش خیلی مشخص و سادس من توضیح نمیدم دیگه) ولی اگه کارهای اداری همیشه براتون چلنج بوده میتونید از سرویس‌های دیگه استفاده کنید که در قبال دریافت مبلغی تمام کارهای ثبت شرکت، مالیاتی، دفتر مجازی، خط تلفن و منشی و... انجام میده، پیشنهاد میکنم به [این صفحه](https://marketplace.e-resident.gov.ee/) رجوع کنید و خدمات مختلفشون رو چک کنید، بعضیاشون ممکنه کاراتون رو برای اجرایی کردن ایده‌تون خیلی راحت تر کنه، درضمن هزینه ثبت شرکت توسط خودتون حدود ۲۰۰ یورو هستش.

حالا با شرکتی که دارید میتونید بقیه رو استخدام کنید (اونام باید شهروند واقعی یا الکترونیک استونی باشن) 

با این کارت و شرکت اجازه دارید به اسم شرکت حساب بانکی ثبت کنید ولی اجازه ندارید برای خودتون حساب بانکی ثبت کنید، بنابراین موقع پرداخت حقوق به خودتون به مشکل میخورید پس رجوع بشه به قسمت اول و حساب باز کردن برای خودتون.

با این کارت اجازه ورود به شینگن ندارید ولی اگر ایده یا درآمد خوبی داشته باشید راه رفتن به استونی وجود داره، از ری‌لوکیت تا ویزای استارتآپ.

اگر از قوانین مالیاتی و ثبتی خبر ندارید بهتره وبینارهای مختلفی که وجود داره رو چک کنید، خیلی خوب توضیح میدن، [لیکنشون اینجاست](https://www.facebook.com/pg/eResidents/videos/).

این مطلب رو خیلی سریع و کلی نوشتم، اگر سوالی هست که جواب ندادم کامنت بذارید به همین مطلب اضافه میکنم.

درضمن خودمم قصد ثبت شرکت داشتم ولی درنهایت تصمیم گرفتم بجای ثبت شرکت فعلا مهاجرت کنم تا بعدا شاید دوباره به فکر ثبت شرکت خودم افتادم، ولی خب شاید این تجربیات به درد شما بخوره.

آپدیت:

درآمد تا ۴۷۰۰۰ یورو درسال معاف از مالیاته

مالیات بر سود شرکت حدود ۲۰ درصده که با توجه به نوع فعالیت شرکت ممکنه بیشتر بشه، برای مثال مشتری تون از آمریکا باشه و... (وبینارهارو ببینید کامل توضیح دادن همچنین قوانین مالیاتی شون خیلی شفافه)

چندیدن نفر از دوستام اقدام به گرفتن کارت شهروندی کردن که فقط دو نفر تایید نشدن، اونم بعد چندتا ایمیل اکی شد و کارتشون رو گرفتن

همچنین مثل اینکه اگر ماهی ۳۵۰۰ یورو درآمد داشته باشید بهتون نومد ویزا میدن که برید اروپا زندگی کنید، خودم لینکی ازش ندارم و چک نکردم خودتون میتونید بررسی کنید چون طی زمان هم تمام قوانین بالا تغییر میکنه و ثابت نیست.

برای دریافت کد مالیاتی بصورت آنلاین می‌تونید از [این وبلاگ](https://tamturkey.com/%D8%B1%D9%88%D8%B4-%D8%AF%D8%B1%DB%8C%D8%A7%D9%81%D8%AA-%D8%B4%D9%85%D8%A7%D8%B1%D9%87-%D9%85%D8%A7%D9%84%DB%8C%D8%A7%D8%AA%DB%8C-vergi-numarasi/) استفاده کنید
